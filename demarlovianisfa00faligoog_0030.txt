CAPUT Il

De dramate novo etqde iis qui, Marlovio vivo,
fabulas scripserunt

Notatum est, et sane notatione dignum est, eo tempore, id ’
est paulo antequam llarlovius primam fabularum suarum in
scenam induceret, spectantes, scenicos theatraque exstitisse,
fabulas autem defuisse. Dramati novo exoptato, praeviso etiam
et adumbrato a quibusdam scriptoribus quorum fabulae rudes
tamen et inchoatae erant, nihil deerat nisi quod scriberetura
litteratis¹ ad illud congruenti forma induendum valentibus.
li confestim apparuerunt, quorum celeberrimi sunt: Greenus‚
Peelus‚ Nash, Lodgius‚ et qui primas tenet, Marlovius. lllis
contigit ut novum drama informaverint prope perfectum, itaut
huic extrema manus viri praestantissimo ingenio praediti sola
deesset. Hoc opus consummavit Shakespearus, et ab eo drama
novum plane absolutum factum fuit.

Si percipere voles quomodo adoleverit drama novum et intra
paucos annos formam quam servavit induerit, animum mittes

in aetatem qua natum est, et quaeres quibus temporum et
locorum adjunctis ortum sit.

Apparet temporibus ad rapida incrementa idoneis. Ab
antiqua consuetudine Europenses populi abstracti fuerant⁴ plu-
ribus inventis, et ingenia non secus ac mores perturbata
erant. Immensae terrae in obeuntis solis partibus repertae

fuerant; latissimi campi in spem ostentabantur aperti quum
pacis, tum militiae artibus, et illorum prospectus cupiditatem
accendebat. Arte typographica, nuper inventa, viri mente
sua ab audendum projecti vehementius ad consilia calidiora in-
citabantur, et exsultabant desipienti arrogantia. Nullis exterre-
bantur inceptis. Rebus inconsultis et periculosis attrahebantur,
nedum repellerentur. Laboris gloriam, non poenam cogitabant,
etin obstantia vehementem faciebant impetum, cuj us eventus ad
spem saepius respondit. ’

 

