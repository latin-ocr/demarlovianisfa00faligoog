actae fuerunt in profanis theatris splendido cum apparatu
quondam prolato quum Mysteriorum et Popeonts ludi ede·
rentur. Nec vagantes scenici, nec etiam locupletes mancipes
qui theatra regebant aurum tam copiose largiri potuerunt quam
potentia mercatorum et operariorum collegia quae medio aevo
vigebant. Nihil primis scenicis proianae fabulae ludis simplicius
et nudius suit. Quod aedificia ad scenicorum usum nec exstructa,
nec aptata fuerant, res in diversissimis locis agebantur, fre-
quentius tamen cauponarum in aulis. Tabulae innixae fulmentis
mensae parietique applicatae pro pulpito erant. Quibus subjecta
spectantium turba plus minus anguste super aulae pavimentum
stabat. Proceres autem sedebant in moenianis quae primo et
nonnunquam secundo tabulato prominebant, et in quibus locus
servabatur musicis. ln coenaculis quorum iores aditum ape·
riebant in maeniana, manebant matronae quae segregare se a
caeteris desiderabant, vel juvenes bibere et inter se colloqui
cupientes dum res ageretur. Denique partem maenianorum
scenae superpositam usurpabant scenici, quum res postularet,
illamque ad pergulae, parietis vel moeniorum similitudinem
configurabant.

Tali modo actae sunt a scenicis qui arte saepe non amplius
’ eminebant quam pulpitum nitebat apparatu, primae britannicae
fabulae e quibus drama novum ortum est. Theatra autem brevi
exstructa sunt, Londiniique extremis annis sexti decimi P. C. N.
saeculi numero plurima lieri coeperunt. Nec composita, nec
exornata fuerunt ea cum arte quae aetate nostra exprompta est. ’
Attamen neque tam humilia, neque tam rudia quam dictum est
fuerunt. Scenicorum etiam vestes quodam splendore nitebant,
et si pulpitum· non amplius ornatum fuit, si scenicae picturae‚
vix adumbratae, non verisimiliores plerumque fuerunt, hujus
rei culpa non conserenda est in spectantium negligentiam aut
in egestatem vel in parsimoniam eorum qui theatra ducebant,
sed in hunc morem qui tunc apud Britannos sicut apud Gallos
incesserat, ut nobiles divitesque juvenes in scenam intromitte-
rentur. A profanis illis, quorum tumultuosa colloquia effusique
cachinni molestiora adhuc erant quam magnus numerus,
scenici continuo turbabantur· quum et tabulam agerent et
dicerent. Qui pulpiti ornamenta machinasque movebant prohi-
bebantur ne picturas scenicas subito mutarent, nec amplius

,ὸ

 

